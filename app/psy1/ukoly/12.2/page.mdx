# 12.2 Musíme přijmout sami sebe takové, jací jsme

(upraveno dle Powella, 1995)

Všichni máme sklon lpět na věcech, ale i na svých představách. Jen neochotně se vzdáváme představ o sobě samých. Vzdát se starých představ je však základní věcí potřebnou k růstu. Musím se naučit zbavovat ustrnulých představ o tom, kdo si myslím, že jsem. Jestliže mám růst, musím se odpoutat od své minulosti. Musím si uvědomit, že jsem jediné a jedinečné já, osoba v procesu, která se stále učí, proměňuje a roste. Jediná důležitá skutečnost je ta, kdo jsem právě teď. Nejsem tím, kým jsem býval. Nejsem dosud ani tím, kým budu. A především musím vědět toto: jsem tím, kým mám být, a jsem plně vybaven k tomu (ať již je to cokoli), co mám se svým životem dělat.